Balzor یک کتابخانه سمت کاربر همانند React و Angular‌ است. تفاوتش با آنها در نحوه کامپایل شدن آنها و زبان مورد استفاده است. Blazor با سی شارپ نوشته شده است و به وب اسمبلی کامپایل می شود در حالی که بقیه فریم ورکها با جاوا اسکریپت یا تایپ اسکریپت نوشته شده اند. وب اسمبلی استاندارد جدید وب می باشد که همه زبانها توانایی کامپایل به آن را خواهند داشت به شرط آنکه کامپایلر آن نوشته شده باشد. در واقع Blazor کدهای دات نت را به وب اسمبلی تبدیل خواهد کرد. یک نسخه از این تکنولوژی نیز به زبان اف شارپ در حال توسعه است و نامش Bolero میباشد و لازم به ذکر است که همانند تمام تکنولوژی های جدید مایکروسافت این تکنولوژی نیز اوپن سورس می باشد.

تاریخچه:

Blazor در ابتدا در کنفرانس NDC توسط یکی از کارکنان مایکروسافت به عنوان یک پروژه آزمایشی معرفی شد و اینقدر محبوب شد تا بالاخره از حالت آزمایشی بیرون آمد و به نسخه Previwe‌ رسید. البته دو نسخه از Blazor‌ موجود است

Blazor server-side
Blazor client-side
منظور ما نسخه دوم میباشد. هرچند نسخه یک هم برای سازمانها کاربردی خواهد بود ولی بصورت کلی فلسفه وجود این فریم ورک ها کم کردن حجم پردازش سمت سرور و انتقال اون به کلاینت میباشد.

نسخه سمت سرور در net core 3‌ رسماً خواهد آمد ولی نسخه سمت کلاینت با اینکه خیلی کامل میباشد ولی به دلیل اینکه حجم فایل Mono.wasm به حجم مورد نظر نرسیده و در حال حاضر حدود ۳ مگابایت میباشد( که حجم زیادی نسبت به بقیه فریم ورکها میباشد و طبیعتاً باعث کندی سایت خواهد شد) در net 5 ( از نسخه بعد پسوند core برداشته خواهد شد) رسماً معرفی خواهد شد.

دلیل استفاده:

اولین دلیل برای مایکروسافتی ها علاقه به شرکت مایکروسافت می باشد. دومین دلیل اینکه دیگر نیازی به یادگیری جاوا اسکریپت نخواهیم داشت و با همان زبان سی شارپ سمت کلاینت کد خواهیم زد. سومین دلیل هم وعده مایکروسافت مبتنی بر سرعت خواهد بود(چون به وب اسمبلی کامپایل خواهد شد پس میتوانیم سرعت بیشتر را خیلی محتمل بدانیم)

شروع به کار:

در این تاریخ که این مطلب نوشته می شود(98/5/21) نسخه Net core 3 previwe 7‌ موجود میباشد و کد ایجاد پروژه نیز بر اساس این نسخه خواهد بود.

ابتدا VS code را دانلود کرده و سپس نصب می کنیم. سپس net core‌ را دانلود می کنیم و نصب می کنیم.

یک پوشه ایجاد می کنیم و روی آن راست کلیک کرده و گزینه open with code‌ را انتخاب می کنیم.

در قسمت ترمینال vs code کد زیر را وارد می کنیم.